# Cattle, not pets

- Palvelimia tulisi kohdella "kuin karjaa", pienellä kynnyksellä uutta pystyyn ja vanhalle deleteä. Tai vanha pistetään paussille ja selvitellään ongelmaa, jotta siltä voitaisiin välttyä tulevaisuudessa
- Vagrant asentaa uuden virtuaalikoneen todella nopeasti
- Yhteys virtuaalikoneeseen otetaan SSH:lla

# Vagrantin asennus Windowsille

Asennuspaketti löytyy osoitteesta https://developer.hashicorp.com/vagrant/downloads. Valitsemme AMD64-paketin ja asennamme sen. Asennus oli vain lisenssisopimuksen hyväksyntä ja "Install" napin klikkaus, harvinaisen suoraviivaista. Uudelleenkäynnistyksen tämä myös haluaa asennuksen viimeistelyksi.

![kuva](https://github.com/HurpaDurp/palvelintenhallinta/assets/143202749/46300c1d-4cf8-4eb5-85a9-678a981d97c3)

# Virtuaalikoneen luominen Vagrantilla

Kun Vagrant on asennettu, sitä voidaan ajaa komentorivillä. Googlella hain ohjeita tähän ja päädyin käyttämään Openlogic-verkkosivulta löytyvää artikkelia https://www.openlogic.com/blog/how-use-vagrant-and-virtualbox
Ensiksi luodaan uusi kansio kotihakemistoon Vagrantin tiedostoille

![kuva](https://github.com/HurpaDurp/palvelintenhallinta/assets/143202749/aa9d0e21-cbbd-44f5-a135-7cedae84898f)

Seuraavaksi siirrymme kyseiseen kansioon, jotta tiedostot pysyvät jonkunlaisessa hallinnassa. Sitten valitaan haluttu käyttöjärjestelmä, käytämme tehtävänannossa suositeltua 64-bittistä Debian 11 versiota. Komennon suorittamisessa kesti muutama sekunti. Tästä saimme tuloksena ilmoituksen tiedoston "Vagrantfile" luomisesta ja virtuaalikoneen käynnistämisestä "vagrant up" komennolla.

![kuva](https://github.com/HurpaDurp/palvelintenhallinta/assets/143202749/15ed391d-0def-4d62-b30f-ef8b42cacd41)

Ja kuten ohjeistus lupasi, vagrant up -komennolla saimme virtuaalikoneen pystyyn. Näköjään samalla asentuu elämää helpottavat Guest Additions -lisäpalikat. Yläpeukku tästä.

![kuva](https://github.com/HurpaDurp/palvelintenhallinta/assets/143202749/1e0648d8-51d3-437e-a58b-0cbc59f7a943)

vagrant ssh yhdistää juuri luotuun virtuaalikoneeseen SSH-yhteydellä. Tässä minulla tuli aiemmin ongelmia. Tein tämän kolmeen vai neljään kertaan, kokeilin myös uudemmalla Debianilla, mutta sain aina vain ilmoituksen että isäntänimen ei saada yhteyttä. Tänään (07.11.) sitten poistin VirtualBoxin ja Vagrantin kaikkine tiedostoineen ja asensin ne uudelleen. Tämän jälkeen yhteys alkoi toimia. En osaa sanoa mistä tämä johtui, mutta jollain tapaa olen jo "turtunut" näihin oudompiin ongelmiin kun Windowsia olen koko pienen ikäni käyttänyt ja IT-tuessa työskentelen. Joskus Windows vain heittää voltin koska voi.

![kuva](https://github.com/HurpaDurp/palvelintenhallinta/assets/143202749/7b58fc25-8e7f-496c-8f39-9ffb1a649bda)

Samalla testasin verkkoyhteyden toimivuutta pingaamalla terokarvinen.comia ja google.comia. Verkkoyhteys siis toimii, koska vastauksia tuli.
Salt-masterin asennus tapahtui tuttuun tapaan sudo apt-get update ja sudo apt-get install salt-master komennoilla. En tiedä ymmärsinkö tehtävänannon oikein (Oma orjansa. Asenna Salt herra ja orja samalle koneelle.), mutta seuraavaksi asensin sitten salt-minion -paketin komennolla sudo apt-get install salt-minion.

# Herra ja orja
Tässä vaiheessa dumppasin äsken luodun virtuaalikoneen komennolla vagrant destroy
![kuva](https://github.com/HurpaDurp/palvelintenhallinta/assets/143202749/9d013570-c95e-4753-85bf-17e2a5345904)

Herra-orja arkkitehtuuria varten luon uudet koneet hyödyntäen uutta vagrantfileä. Pohjana käytin Tero Karvisen tiedostoa https://terokarvinen.com/2023/salt-vagrant/
Samalta sivulta löytyikin näppärästä myös muuta hyödyllistä tietoa, kuten komentoja testaukseen.

![kuva](https://github.com/HurpaDurp/palvelintenhallinta/assets/143202749/96a0b481-74ef-453c-a9d4-05620c18068a)

Ja näin meiltä löytyy piiskuri sekä murkku. Seuraavaksi otamme yhteyden piiskuriin, hyväksymme avaimen murkulta ja testaamme yhteyttä. Näyttää toimivan kuten pitääkin.

![kuva](https://github.com/HurpaDurp/palvelintenhallinta/assets/143202749/4e307c59-5bfc-4502-9dc2-e1fd0a88240c)

Seuraavaksi kokeilemme asentaa sovelluksen 7zip murkulle. Sovellus asentui ja tämän takia ensimmäisen komennon jälkeen näkyy yksi tehty muutos. Kahdella seuraavalla ajokerralla muutoksia ei tule, koska sovellus on jo asennettu.

![kuva](https://github.com/HurpaDurp/palvelintenhallinta/assets/143202749/90e5fceb-7180-4824-af10-b17ec250a05e)

Poistetaanpa sovellus seuraavaksi.

![kuva](https://github.com/HurpaDurp/palvelintenhallinta/assets/143202749/4dfc4fe3-dc4d-439c-9d27-e6009f3565fa)

Sama tilanne, eli ensimmäisellä ajokerralla tehdään muutos ja kahdella seuraavalla ei.

Ja nyt haemme prosessorin mallin, ipv4-osoitteet ja käyttöjärjestelmäversion murkulta käyttäen grains.item komentoa
![kuva](https://github.com/HurpaDurp/palvelintenhallinta/assets/143202749/781bd947-51c9-4e20-b78a-5eb3b00e3352)








